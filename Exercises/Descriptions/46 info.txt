Folyók

Magyarország folyóiról feljegyeztük, hogy milyen másik folyóba folynak bele (pl. a Rába a Dunába, a Sajó a Tiszába, a Hernád a Sajóba, ...). Minden folyó legfeljebb 1 másikba folyhat bele, de lehet hogy egybe sem (pl. Duna, de a Zala sem folyóba folyik bele).
A folyó szennyezettségének megállapításához szükség van arra, hogy megállapítsuk, melyik folyóba honnan érkezhet szennyezett víz.

Feladat:
Készíts programot (FOLYO.PAS vagy FOLYO.C), amely megadja, hogy
A.     egy folyóba mely folyókból érkezhet víz (akár más folyón keresztül is)
B.     egy folyóba került szennyezés mely más folyókat szennyezhet meg!

Bemenet:
A FOLYO.BE állomány első sorában az az N egész szám van, ahány folyóról tudjuk, hogy melyikbe folyik bele (1<=N<=1000). A következő 2*N sor mindegyike egy-egy folyó nevét tartalmazza, a második, negyedik, ... sor azt hogy melyik folyó, a harmadik, ötödik, ... pedig azt, hogy melyikbe folyik bele. Az utolsó sorban egy folyó neve van, az, amelyről az A és a B kérdés szól.

Kimenet:
A FOLYO.KI állomány első sorába azoknak a folyóknak a K számát kell írni, amelyekből érkezhet víz a FOLYO.BE állomány utolsó sorában levő folyóba. A következő K sorba kell kiírni soronként a folyók nevét. A K+1-edik sorba azoknak a folyóknak az L számát kell írni, amelyekbe eljuthat a szennyeződés a megadott folyóból! Az ezt követő L sorba kell kiírni soronként a folyók nevét.

Példa:

FOLYO.BE
4 
Zagyva 
Tisza 
Sajó 
Tisza 
Tarna 
Zagyva 
Gyöngyös 
Tarna 
Zagyva

FOLYO.KI
2
Tarna
Gyöngyös
1
Tisza

(Nemes Tihamér 2001. döntő)

Teszt fájlok: 6 db.