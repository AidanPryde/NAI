Kritikus út

Ütemterv gráf: olyan gráf, melynek csúcsai a gyártási folyamat egyes állapotai, a gráf élei, pedig tevékenységek, amelyek a tevékenység időtartamával vannak súlyozva. A gráf tartalmaz két kitüntetett állapotot (csúcsot), a start- (S) és a végállapot (V), amelyek a gyártási folyamat kezdetét illetve végét jelölik.

Kritikus út: S-ből V-be vezető maximális időtartamú út. Tehát a „termék” gyártási ideje legalább akkora, mint a kritikus út időtartama („hossza”).

Pl.: Pudingos palacsinta készítésének ütemterve:

7
7
0	1	120
1	2	15
2	3	3
3	5	60
1	4	20
4	5	60
5	6	20

F1: alapanyagok beszerzése (120 perc)
F2: tészta bekeverése (15 perc)
F3: serpenyő felmelegítése (3 perc)
F4: tészta kisütése (60 perc)
F5: töltelék (puding) megfőzése (20 perc)
F6: töltelék pihentetése, hűtése (60 perc)
F7: palacsinták megtöltése (20 perc)

Kritikus út: F1,F5,F6,F7 (220 perc)

Bemenet:
Az INPUT.TXT első sora tartalmazza a tesztesetek számát. Egy teszteset a következő szerkezetű. A teszteset első sora tartalmazza az állapotok (csúcsok) számát (0<CS<1000). Az állapotokat [0..CS-1] egészekkel azonosítjuk. A teszteset második sora tartalmazza a gyártási tevékenységek (élek) számát (0<=É<1000000, nincsenek párhuzamos élek). Ezután É soron keresztül következik a tevékenységek leírása. Egy tevékenység leírása három nem negatív egészszámmal történik. Egy első két szám a gyártási folyamat egyes állapotainak azonosítói. A tevékenység az első számmal azonosított állapotból a második számmal azonosított állapotba visz. A harmadik szám a tevékenység percben megadott időtartama.

Kimenet:
A kimenet minden tesztesetre tartalmazza, helyes ütemterv gráf esetén a kritikus út hosszát, majd egy szóköz után egy kritikus utat (az állapotok (csúcsok) azonosítóinak vesszővel elválasztott felsorolásával), különben írjuk ki, hogy „Hibas utemterv!”. Minden teszteset után egy üres sor következik.


(Nagy Tibor)

Teszesetek: 2 db.